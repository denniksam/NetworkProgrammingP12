Сокети. Клієнт-серверне програмування.
Сокет - технологія, яка приховує деталі інформаційного обміну між учасниками.
Один з них "пише у сокет", інший "читає з сокету". Деталі передачі даних
від точки "запису" до точки "читання" і приховуються під формалізмом "сокет".

Мережа (комп'ютерна) - сукупність вузлів та зв'язків (каналів зв'язку).
Вузол у мережі - ПК, принтер, роутер, інший пристрій, здатний виконувати
певні задачі (перетворювати дані). Канал - спосіб забезпечення обміну
даними (електричні дроти, оптичні кабелі, бездротові канали і т.п.)

Самостійно розібрати: топологія мережі, мережна технологія, мережний (
транспортний) протокол

У вузлі (мережі) може одночасно виконуватись декілька програм, кожна з яких
вимагає мережного трафіку. Для їх розрізнення вживається термін "порт" (
мережний порт) - це ціле число, яке можна вважати номером програми.
Сам мережний вузол ідентифікується мережною адресою, наприклад (у TCP/IP) - 
ІР-адресою. Це теж число, яке записується у розділеній формі
IPv4 - 32 біти, записані по байтам (192.168.10.221)
IPv6 - 128 біт зі своїми правилами запису (::1)

Аналогія: поштове відділення має адресу (Садова, 2), але за цією адресою
є багато поштових скринь і для доставлення листа треба зазначити номер скрині
Існують традиції (але не заборони), згідно з якими популярні програми
резервують "свої" порти
Браузер - 80, 443
FTP - 21
MySQL - 3306

Повна адреса програми (точки підключення сокету) - це комбінація IP:port,
яка також називається EndPoint
